4.1. Prezentarea generală a aplicației
Căutarea în general al unui loc de muncă este un proces destul de dificil și îndelungat, care implică mai multe procese interconectate. În principal, căutarea unui loc de muncă presupune o scanare atentă a ofertei de muncă disponibile în sectorul dorit și o alegere în conformitate cu dorințele și necesitățile participantului în cauză. 
Aplicația de față își propune să simplifice întregul proces de angajare, atât din perspectiva solicitanților de locuri de muncă, cât și din punct de vedere al companiei angajatoare, contribuind la crearea unei piețe de muncă gestionate mult mai eficient.
4.2. Profilul solicitantului
4.2.1. Crearea și gestionarea conturilor. 
 
Ecranul principal din cadrul aplicației, realizează împărțirea utilizatorilor în două tipuri: solicitanți de locuri de muncă și companii angajatoare. În cazul în care utilizatorul este un solicitant de locuri de muncă, el trebuie să se conecteze în aplicație fie prin email și parolă, fie prin utilizarea rețelelor de socializare cum ar fi Facebook, Gmail sau Twitter. 
4.2.2. Crearea unui cont și resetarea parolei
În cazul în care utilizatorul nu s-a înregistrat încă, el este nevoit să își creeze un cont în aplicație, completând toate câmpurile necesare. Activarea contului se realizează prin intermediul platformei Gmail, utilizatorul primind pe adresa de email introdusă un link pentru activarea contului. 
În plus, aplicația permite și opțiunea de resetare a parolei prin intermediul aceleași adrese de email, în cazul în care aceasta a fost uitată. 

 
	
4.2.3. Panoul principal al solicitantului de joburi
Panoul principal al solicitantului conține lista de locuri de muncă de care aplicația dispune și un meniu în care se află anumite secțiuni de interes menite să îi optimizeze procesul de angajare.  Fiecare loc de muncă are atașat butoane pentru adăugarea locului de muncă la favorite, vizualizarea detaliilor despre acesta sau posibilitatea de a aplica pentru locul de muncă respectiv. 

 

4.2.4. Afișarea detaliilor suplimentare & Aplicarea filtrelor pentru trierea locurilor de muncă
Utilizatorul beneficiază de opțiunea de triere a joburilor aferente, acest triaj fiind realizat cu ajutorul unor filtre specifice precum domeniul, industria din care face parte locul de muncă respectiv, nivelul de experiență pe care participantul îl are, nivelul de educație de care dispune participantul, țara, orașul sau denumirea locului de muncă respectiv. 

 
4.2.5. Secțiunea de joburi aplicate 
Meniul aplicației conține secțiuni de interes pentru solicitantul de joburi, menite să îi optimizeze procesul de angajare, precum secțiunea de joburi aplicate, secțiunea de joburi favorite, secțiunea de încărcat CV-ul, și butonul de deconectare din aplicație. 
În secțiunea de locuri de muncă aplicate , sunt stocate locurile de muncă la care un participant a aplicat, pentru a ține o evidență a acestora. 

 
4.2.6. Secțiunea de favorite & Încărcare a CV-urilor 
În secțiunea de favorite, participantul poate adăuga locurile de muncă care i-au atras atenția în vederea aplicării lor ulterioare, sau poate elimina locul de muncă în cazul în care nu mai corespunde cu nevoile sale specifice, iar în secțiunea de încărcare a CV-urilor, utilizatorul poate încărca din fișierele locale aflate în telefonul său, CV-ul în format pdf.
 
4.6. Chestionar solicitanți de locuri de muncă
În această secțiune este realizat un chestionar al utilizatorului pentru a  afla anumite detalii referitoare la ce tip de loc de muncă își dorește, țara și orașul unde își dorește să lucreze și multe alte întrebări care au scopul de a-i optimiza experiența în cadrul aplicației. 
 

4.3. Panoul companiei angajatoare
4.3.1. Conectarea & Înregistrarea în aplicație  
În cazul companiilor care nu deja cont pe platforma, activarea contului trebuie să se realizeze de către administrator pentru a le verifica legitimitatea. După ce a primit acceptul administratorului, compania poate accesa cu succes platforma. 
 
4.3.2.  Panoul principal al companiilor angajatoare 
Panoul principal al companiilor angajatoare conține secțiunea de candidați în care sunt afișați candidații pentru un anumit job, secțiunea de locuri de muncă postate care ține evidența tuturor locurilor de muncă postate de un utilizator, secțiunea de găsire a candidatului ideal în care compania poate contacta candidații ideali și secțiunea de analiză care furnizează anumite grafice generate pe baza anumitor date stocate în baza de date.  De asemenea  panoul conține și un meniu care include secțiunile de profil,  secțiunea de postat locuri de muncă și de deconectare din aplicație. 
 
4.3.2.  Secțiunea de adăugare a unui job
Prin intermediul acestei secțiuni, compania poate posta locuri de muncă direct în aplicație, completând câmpurile necesare pentru declararea unui job, precum tipul de loc de muncă, locația unde se află și multe alte câmpuri necesare pentru definirea corespunzătoare ale unui job. Dacă adăugarea s-a realizat cu succes, locul de muncă respectiv va fi afișat atât în panoul principal al solicitantului, cât și în secțiunea de Locuri de muncă Postate.

 
4.3.3.  Secțiunea de locuri de muncă postate
În cadrul acestei secțiuni, compania poate gestiona locurile de muncă postate, putându-le edita sau șterge definitiv în cazul în care își dorește acest lucru. 
 
4.3.4.  Secțiunea de candidați pentru un anumit loc de muncă
În cadrul acestei secțiuni, compania poate vizualiza candidații pentru un anumit loc de muncă postat. De asemenea, aceasta dispune de posibilitatea de a vizualiza CV-ul participantului, evaluând dacă acesta este o alegere optimă pentru companie. 
 
 
4.3.3.  Secțiunea de Căutare a candidaților ideali
În această secțiune compania poate căuta candidații ideali pentru un anumit loc de muncă, fără a mai aștepta aplicarea acestora. Compania poate realiza o triere cu ajutorul unor filtre precum domeniul dorit, industria, tipul de job, nivelul de experiență, platforma afișând doar participanții care îndeplinesc criteriile căutate de angajator. 
În momentul în care firma angajatoare a găsit candidatul ideal, aceasta poate să îl contacteze prin intermediul butonului de email, care îl va redirecționa automat pentru a-i trimite un anunț candidatului. 
 
4.4. Panoul Administratorului 
4.4.1. Panoul principal & Secțiune de acordare a accesului în aplicație
În cadrul aplicației, administratorul este cel care acordă accesul în aplicație companiilor, în cazul în care acestea prezintă legitimitate, astfel încât persoanele care doresc să aplice pentru un loc de muncă în cadrul unei companii, să fie asigurați de fiabilitatea companiei. 
 
4.4.1.  Panoul de gestionare a utilizatorilor și a locurilor de muncă postate
În cadrul acestor secțiuni, administratorul are acces la datele stocate de utilizatori, precum și la informațiile personale ale acestora, având în vedere că trebuie să dețină o evidență a tuturor acțiunilor care se întreprind în platformă. Administratorul poate restricționa accesul pentru anumiți utilizatori care nu îndeplinesc anumite criterii, sau poate elimina locurile de muncă postate care nu sunt în conformitate cu anumite condiții. 
 
